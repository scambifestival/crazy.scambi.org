---
title: Il Luminare
description: Il luminare è uno spettacolo comico e surreale sul tema della follia e della sua costrizione coatta.
image: https://x.scambi.org/assets/il-luminare.jpg
layout: page
---
<figure><img src='{{ image }}' alt='Poster de “Il Luminare„'></figure>

<cite>Il luminare</cite> è uno spettacolo comico e surreale sul tema della follia e della sua costrizione coatta. In un manicomio sospeso nel nulla fra pre e post legge Basaglia, un gruppo di pazienti con ogni tipo di disturbo attende con ansia l’arrivo di un noto luminare da Parigi, nume terreno della neuropsichiatria in grado di ribaltare la diagnosi e quindi, direttamente, di restituire la libertà a chi della libertà è privato con la forza.

Non solo pazienti, il luminare accende le fantasie di chiunque orbiti all’interno dell’universo della follia: medici, infermieri, inservienti, cuochi… per ogni anima in pena vi è un’occasione di riscatto e cambiamento. Non mancherà l’ovvio colpo di scena in una pièce che si diverte e si compiace di sovvertire le regole.

Lo spettacolo, scritto dai ragazzi della Compagnia, diretto da Davide Barella, è stato in passato rappresentato nella Cassa di Reclusione di Sanremo e nella Casa Circondariale di Imperia, interpretato dai detenuti diretti dallo stessa regista. Ma, caratteristica che lo rende inimitabile a se stesso, in modo sempre originale.

<figure><img src='https://x.scambi.org/assets/trio-scampato.jpg' alt='Poster de “Il Trio Scampato„'></figure>