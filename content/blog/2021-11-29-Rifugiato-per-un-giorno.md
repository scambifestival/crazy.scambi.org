---
title: Rifugiato per un giorno
date: 2021-11-29T17:04:00+01:00
tags: ['Cartolina']
redirect_from: [/rifugiatoperungiorno/]
author: Margherita Moro
image: https://x.scambi.org/images/rifugiato_per_un_giorno.jpg
---
<figure><img src='{{ image }}' alt='uno scatto dal Lab “Rifugiato per un Giorno„'></figure>

L’immagine qui sopra, scattata durante **<cite>Rifugiato per un giorno</cite>**, è emblematica: vi si legge l’avvolgente esperienza che caratterizza i [Lab](/labs) di Scambi.

Cos’è l’**incontro**, tema dell’[edizione 2021](/2021 'Scambi Festival 2021'), se non un appuntamento al buio con la propria vita? All’incontro sottende una parziale incertezza, un pericolo, ma anche la meravigliosa potenzialità del non *ancora* conosciuto. Senza dei punti saldi, privi di **una corda cui aggrapparsi** nei momenti più difficili, è però quasi impossibile riuscire a seguire un percorso e raggiungere una meta.

***Rifugiato per un giorno*** è stato organizzato dall’[ASCS](https://ascs.it 'Agenzia Scalabriniana per la Cooperazione allo Sviluppo'), con il coordinamento di **Claudio Oroni**, animatore interculturale presso l'Agenzia.

Irene, che da anni prende parte alle attività di ASCS, ha partecipato a questo laboratorio. Ha descritto l’esperienza come <q>uno scambio diretto tra le emozioni dei partecipanti, che permette di immedesimarsi con chi fugge dal proprio paese d’origine a causa di discriminazioni</q>.

L’esperienza della **migrazione** e quella dell’**incontro** sono intrecciate e si influenzano a vicenda. Irene dice che "migrazione *è* incontro": da sempre, in contesti e per ragioni diverse, assistiamo a flussi di persone, spostamenti fisici che fanno sì che individui, enti ed organizzazioni si incontrino. Un viaggio migratorio cambia drasticamente la vita di un essere umano, sottoponendolo a stimoli nuovi, catapultandolo in un ambiente ignoto e diverso.

In ***Rifugiato per un giorno*** i partecipanti, bendati, hanno intrapreso un percorso costellato di ostacoli e di “personaggi”, a simulare l’esperienza di un migrante. Situazioni drammatiche ed estreme come quella della migrazione mettono le persone di fronte a scelte nette e difficili. I cammini di chi fugge, incrociandosi, possono declinarsi in maniera varia ed imprevista. Un incontro può diventare una risorsa, ci si può scoprire e conoscere nel valore che diamo e riceviamo. Si può essere corda cui aggrapparsi, preziosa guida verso la meta, punto di forza, ma anche ostacolo, e bivio pericoloso. Quello che ci accomuna, in tutte le esperienze di vita, è quella bandana a coprirci gli occhi, simbolo dell’incertezza del futuro.

> Il nostro motto è **<q>Più Ponti Meno Muri</q>**: ispirati da Papa Francesco cerchiamo di costruire una società aperta all’incontro, che si mette in cammino e al servizio con e tra le persone.

<p class='cite'>Raccontandosi, i volontari dell’Agenzia Scalabriniana</p>

I collaboratori ASCS, parlando della loro esperienza a Scambi, hanno sottolineato la grande potenzialità di riunire attività ed enti solitamente distanti: <q>è stato interessante essere partecipanti attivi di altri laboratori, conoscendo realtà e **facendo rete**: un’arricchente occasione di scambio in **un contesto suggestivo e vibrante**</q>.

A ***Rifugiato per un giorno***, tutti si sono messi in gioco e lasciati coinvolgere nei laboratori e nelle iniziative proposte, ognuno con la propria sensibilità e maturità nei confronti del tema. Un gruppo eterogeneo di provenienze, nazionalità ed esperienze si è confrontato nelle riflessioni che seguivano il gioco: la **forza della condivisione** arricchisce e crea unione in vista di un obiettivo comune.

Migrazione, incontro, percorso di vita, scambio diretto di emozioni e prove da superare: tutto questo è stato ***Rifugiato per un giorno***.

---

Questo articolo è parte di una serie di “**Cartoline**” che racconteranno i laboratori di [Scambi 2021](/2021 'Edizione 2021'). Se vuoi saperne di più e rimanere aggiornato, segui il nostro [Blog](/blog 'Scambi di Parole - il blog di Scambi Festival') e le nostre [pagine social](https://instagram.com/scambifestival '@scambifestival su Instagram'), oppure <a href='mailto:staff@scambi.org' target='_blank' title='Scrivici un’email'>scrivici</a>!
