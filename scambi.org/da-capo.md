---
title: Da Capo
description: Semplice e sostenibilie, l’occasione per dare ai tuoi vestiti la possibilità di ricominciare… da capo!
image: https://x.scambi.org/images/da_capo.webp
---
L’industria tessile e dell’abbigliamento è la seconda più inquinante al mondo, responsabile del **10% delle emissioni globali di CO<sub>2</sub>**.

L’impatto ambientale della produzione dei nostri vestiti è quindi estremamente negativo. Il 20% dello spreco di acqua e dell’inquinamento delle risorse idriche mondiali **è attribuibile all’industria della moda**… e non finisce qui!

Enormi quantità di combustibili fossili sono impiegate nella produzione delle fibre sintetiche, nell’alimentazione elettrica degli stabilimenti tessili e nel trasporto dell’abbigliamento ad ogni angolo del globo. La scarsa qualità della <em lang='en'>fast fashion</em> **riduce il periodo di utilizzo** di ogni capo, che finisce dritto in discarica nell’85% dei casi.

In più, acquistando capi di grandi brand che non garantiscono trasparenza né una produzione etica, **rischiamo di finanziare lo sfruttamento dei loro lavoratori**, l’impiego di bambini e minorenni, stipendi irrisori e la mancanza di protezione sociale.

Cosa stiamo aspettando? È il momento di fare un passo avanti!

La moda di seconda mano è un modo semplice, inclusivo ed economico per diminuire l’impatto ambientale del nostro guardaroba e avere cura sia delle altre persone, che del nostro corpo e dell’ambiente.

**<cite>Da capo</cite>** ti da l’opportunità di scambiare a costo zero abiti e accessori con altri partecipanti di *Scambi Festival*, **donandogli una nuova vita**.

<div class='flex'>
	<a href='/2022/pinolo/4' title='Da Capo 2022'>Ti aspettiamo!</a>
</div>