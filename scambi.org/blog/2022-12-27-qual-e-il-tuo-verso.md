---
title: Qual è il tuo Verso?
date: 2022-12-27
author: Leonardo Venturi
redirect_from: [/verso/]
ref: verso
image: https://x.scambi.org/images/verso.webp
---
Quello che percepiamo a volte ci disorienta.

Spesso non riusciamo a rivederci in nessuna persona o in nessuna cosa che è intorno a noi. Allora iniziamo a vagare in un luogo che creiamo da solɜ, senza nome, senza forma e senza scopo. Mentre tentiamo di capire chi siamo, ci capita di non fidarci del nostro istinto, scivolando inevitabilmente su definizioni che non ci rappresentano e ci fanno sentire inadattɜ. Orientarsi all’interno e all’esterno dei nostri corpi è difficile, soprattutto se la bussola a nostra disposizione è danneggiata e non sappiamo in quale verso proseguire.

E se ci lasciassimo andare?

Cosa succederebbe se ascoltassimo di più noi stessɜ e autodeterminassimo collettivamente il nostro percorso?

Il tema di [Scambi 2023](/2023/programma 'Il programma completo di Scambi Festival 2023') è VERSO con qualsiasi accezione esso possa avere o contenere. Perché siamo prontɜ ad accogliere soprattutto le vostre di definizioni, i vostri luoghi e i vostri pensieri, trasportandoci insieme in uno spazio sicuro in cui si possa osservare, sperimentare e vivere liberamente il mondo in divenire.

Che tu sia introversǝ o estroversǝ, ti aspettiamo per incontrarci e condividere le nostre quotidianità, aprendo dialoghi reali (e fittizi) alla ricerca del NOSTRO presente inclusivo e mutante.

Un orientamento  
Un modo di percepire il mondo  
Un insieme di parole  
Un grido animalesco di speranza.

Qual è il tuo verso?
