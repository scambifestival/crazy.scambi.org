---
title: Afghanistan
date: 2021-12-08T18:15:00+01:00
author: Diego De Nardo
image: https://x.scambi.org/illustrations/ritiro-Afghanistan.webp
---
Lo scorso agosto abbiamo visto la maldestra ritirata degli Stati Uniti dal territorio Afghano, annunciata dal “simpatico” **Donald Trump** e poi attuata dal “burlone” **Joe Biden**, che vide un ventennio di occupazione americana in un paese dilaniato dalla fame, dall’emergenza climatica, dall’instabilità politica e da una crescente crisi umanitaria e sociale da far gara al Venezuela e al Libano post Beirut (ovvero dopo l’esplosione avvenuta al porto, a Beirut, il 4 agosto 2020, [qui](https://www.instagram.com/diegodenardo99/p/CVSLyCoMwGt/?utm_medium=copy_link) per approfondire).

<figure><img src='{{ image }}'></figure>

Oggi in Afghanistan **sette** abitanti su **dieci** non hanno nessun tipo di accesso all’acqua potabile, altrettanti hanno difficoltà a reperire beni di prima necessità e molti villaggi rurali (si, l’Afghanistan non é solo Kabul) stanno letteralmente scomparendo, distrutti dalla **siccità** e dalla carestia che portano con se decine e decine di vittime (per lo più bambinə, donne e/o anzianə). Tuttavia, dire che questa crisi é iniziata con la riconquista dei Talebani lo scorso agosto é errato. Ma andiamo con ordine.

Premetto una cosa, per quanto mi piacerebbe polemizzare e analizzare le varie tappe della conquista da parte dei Talebani e la pessima comunicazione di molti giornali nostrani, in questo articolo ci concentreremo principalmente sulla crisi umanitaria in atto nel paese, rispettando la *Giornata mondiale dei Diritti Umani* che cade oggi, toccando dove serve la politica e le istituzioni, senza scendere tuttavia nel dettaglio delle questioni.

[Qui](https://www.instagram.com/p/CSq66jts24R) troverete delle fonti utili, che vi manderanno ad articoli di giornalist3 ed espert3 del settore, altri consigli li trovate in fondo all’articolo.

<figure><img src='https://www.diaridebarcelona.cat/documents/63916/2605504/afganistan.jpg'></figure>

Per parlare dell’emergenza umanitaria in Afghanistan non si può non parlare del **cambiamento climatico, il perno della questione:**

<figure><img src='https://aznewsbd24.com/wp-content/uploads/2021/12/@EnayatullahAzad-NRC-57.jpg'></figure>

Partiamo subito con alcuni dati: un afgano medio produce circa **0,2** tonnellate di anidride carbonica, una miseria se paragonato a quelle di molti altri paesi: **5,5** tonnellate, per esempio, di un italiano medio e **16** tonnellate di un americano medio. Eppure, dalla metà del XX secolo, l’Afghanistan ha visto un aumento delle temperature pari a **1,8** gradi, più del doppio della media globale che si aggira a **0,80**. Questo perché? Semplice: il cambiamento climatico non colpisce i paesi allo stesso modo, complice anche lo stile di vita del posto. Il **78%** degli afghani non vive in città e oltre l’**80%** della popolazione dipende dell’agricoltura per la sussistenza, visto che l’Afghanistan non ha sbocchi sul mare. Il paese per oltre **70** anni ha subito dei *lenti disastri* provati dalla siccità (e da tutto ciò che essa comporta per il suolo e per il bestiame), dell’acqua potabile che scarseggia ed il clima instabile (inondazioni, smottamenti provocati dallo scioglimento dei ghiacciai, temperature elevate) sta rendendo impossibile il lavoro nei campi, aumentando del **25%** il prezzo del grano, tanto che oggi oltre *14 milioni di afgani*, ovvero **1\3** della popolazione, vive una grave insicurezza alimentare.

Siccità, alte temperature ed instabilità economico-alimentare sono tutti degli ottimi ingredienti per le **guerre**, le **estremizzazioni** (tanto che l’ ISIS-K da quasi un decennio arruola giovanə e giovanissimə senza alcuna difficoltà) e le **rivolte civili**. Nel 2018 la siccità aveva causato oltre **380.000 sfollati**. Ad oggi la situazione si é assai aggravata: gli aiuti umanitari sono congelati (da sottolineare che gli aiuti economici internazionali, anch’essi bloccati, avevano raggiunto oltre il **40% del PIL** del paese) e oltre **3 milioni di bambinə**, sotto i 5 anni, rischiano di soffrire di malnutrizione acuta entro la fine dell’anno ed oltre **un milione di bambinə** rischiano di morire di fame. Molte famiglie hanno ricominciato a cedere le figlie in sposa, anche bambine, pur di avere qualche soldo e per portare a fine stagione il resto della famiglia.

Questa crisi, inutile negarlo, coinvolge principalmente donne e bambinə. Il cambiamento climatico, e quindi la crisi umanitaria che ne consegue, **non** colpisce uomini e donne allo stesso modo, soprattutto in un paese dove la manodopera agricola (principalmente femminile nelle campagne) è così importante per il sostentamento della popolazione. In generale, nel mondo ci sono circa **1.3 miliardi** di indigenti, oltre il **70%** di essi è donna e delle oltre **125 milioni** di persone che necessitano di assistenza umanitaria immediata più del **75%** sono donne. In tutto il mondo, l’**80%** dei migranti climatici è donna ed una percentuale bassissima di loro riesce ad arrivare nel paese desiderato senza subire molestie e violenze sessuali.

*Non ci sono dubbi, ci sono solo certezze*: questi dati sono frutto di **politiche sbagliate**, di ingiustizie sociali e delle **disuguaglianze di genere** che lacerano il pianeta, costringendo milioni di donne a lasciare il proprio lavoro o i propri studi per occuparsi della famiglia, a lavorare in condizioni sempre più complesse e sempre più pericolose e ad abbandonare le loro case in cerca di una vita migliore con tutti i rischi che ne conseguono.

Nel caso dell’Afghanistan, *vent’anni* di occupazione americana hanno plasmato una **generazione** di donne che hanno respirato la “*libertà*”: *l’istruzione*, il *lavoro*, il *cinema*. Con i Talebani al governo le regole per le donne si sono irrigidite, l’accesso alle scuole non è più scontato, molte donne hanno dovuto lasciare il proprio lavoro ed i cinema sono stati chiusi immediatamente. Ai Talebani sfugge che le *donne afghane* non sono più quelle di una volta, quelle che hanno lasciato vent’anni fa, hanno assaporato *l’indipendenza economica* ed il *diritto a sognare di essere ciò che desiderano* (insegnanti, registe, commercianti ecc). Da agosto ad oggi ci sono state circa *40 manifestazioni* contro il regime Talebano, sedate spesso nel sangue, molte di queste composte da *sole* donne.

Anche la comunità **LGBTQIA**+ non se la passa affatto bene con la riconquista del regime Talebano (non che prima stesse una *pacchia*, capiamoci, ma decisamente meglio di ora). Non è esagerato dire che i Talebani faranno di tutto per **sterminare** tuttə le persone lgbtqia+, che intanto si sono completamente *cancellate dai social* (utilizzati come *Esca* per stanarli, come accadeva in Egitto) e stanno cercando in tutti i modi di **lasciare il paese**. Per questo aspetto vi rimando [a questo approfondimento](https://instagram.com/s/aGlnaGxpZ2h0OjE3ODU4MDY0NDk3NTc4NzEzk)  ben curato che rimanda ad altre fonti molto interessanti.

<figure><img src='https://www.borgenmagazine.com/wp-content/uploads/2019/02/5223546231_67eaee97db_b.jpg'></figure>

Una crisi climatica, quindi, che ha portato (e che porterà peggiorando) ad una crisi umanitaria in crescita, in Afghanistan come altrove.

I Talebani hanno saputo sfruttare la crisi interna del paese, promettendo *soluzioni* e decantando promesse su problemi legati alla **siccità** e all’**acqua**: promesse *difficili* da mantenere e che rischiano di peggiorare ulteriormente la situazione. Tutto uno schema già visto: usare le risorse naturali come strumento di consenso.

Ma, ora che sono al Governo, sono i Talebani stessi ad essere *indeboliti dalla crisi umanitaria e climatica* che avvolge l’Afghanistan e, se non manterranno le promesse, rischiano di perdere consenso a favore di gruppi ancora più **radicali** ed stremisti di loro, come **l’Isis-k** ([qui](https://www.ilpost.it/2021/08/27/isis-k-khorasan-attentato-kabul) per approfondire). Questo porterebbe ad un aumento di attentati (che fanno già più di 15.000 morti e feriti all’anno) e ad un aumento di sfollati e di rivolte interne.

Mentre noi accendevamo i riflettori solo su Kabul ed esultavamo autoproclamandoci “*eroi*” per aver salvato “**gli amici nostri**” al porto di Kabul (lasciando lì *milioni* di persone bisognose senza nessun tipo di supporto, ma che importa, *basta spegnere i riflettori dei mass media e il problema sparisce*) decine di persone venivano arruolate nelle campagne afghane dall’isis-k e i talebani rivelavano il loro vero volto: giustiziavano tutti i dissidenti nelle campagne, lontano dagli occhi occidentali, troppo pigri per superare la città.

<figure><img src='https://www.nachrichten.at/storage/image/3/3/0/1/2531033_teaser-maxi-pic-art-tab-2048w_1xwkWC_5bkVYR.jpg'></figure>

Oggi, nella **Giornata mondiale dei Diritti Umani**, vi ho parlato dell’Afghanistan, ma poteva essere la grave crisi economica ed umanitaria in *Libano* (situazione simile), in *Colombia*, la grande migrazione del *Venezuela*, i campi profughi (o dovrei dire prigioni mascherate?) della *Grecia*, il confine fra *Polonia* e *Biellorussia* e moltissimi altri paesi e casi: come cittadini **privilegiati** abbiamo il dovere di sapere e di agire come possiamo, abbiamo il **dovere** di fare il “nostro” per diminuire le emissioni e tutelare il più possibile l’ambiente, risparmiando il più possibile, ad esempio, il nostro **consumo di acqua** (consumiamo più acqua di ogni altra nazione Europea, dai 200 ai 245 litri al giorno per Italiano. Parliamo di circa **13.563.200.000** litri di acqua al giorno, [qui](https://instagram.com/p/CTwuAgMMD-1) per approfondire) e limitando il nostro **consumo di carne** ( [Qui](https://instagram.com/p/CP5TfGQs_xV) per approfondire l’inquinamento dato dalla produzione di Carne). Aiutiamo in ogni modo a far girare le notizie, anche dove i principali siti e media **non** arrivano, scendiamo in piazza quando ci chiedono di farlo, per le cause che troviamo giuste, firmiamo iniziative e supportiamo i/le volontari/e e i/le giornalisti/e che si battono per i diritti umani in tutto il mondo. È utile. Serve.

<figure><img src='https://demo5.pahappademo.com/wp-content/uploads/2021/09/pexels-ahmed-akacha-7385905.jpg'></figure>

## Alcune fonti per tenervi aggiornatə sul mondo

- [Cecilia Sala](https://instagram.com/ceciliasala), giornalista, scrive di esteri su IlFoglio
- [Leila Belhadj Mohamed](https://instagram.com/leila.belmoh) con il suo bellissimo podcast <cite>Matassa</cite>
- *Settimanale Internazionale* (disponibile sia in digitale che in cartaceo, con diverse newsletter a cui aderire);
- Ogni lunedì curo un *post di geopolitica*, con le principali notizie che arrivano da tutto il mondo, [qui](https://instagram.com/ao_diccetutto)
- Dal Lunedì al Sabato il podcast di Will Media, <cite>The Essential</cite>
- Il podcast di <cite>The Vision</cite>, <cite>In 4 Minuti</cite>
- Seguite tutti i progetti di [Amnesty Italia](https://instagram.com/amnestyitalia)
