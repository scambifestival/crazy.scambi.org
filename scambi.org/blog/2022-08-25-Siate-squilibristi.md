---
title: Siate Squilibristi
date: 2022-08-25T18:00:00+02:00
author: Leonardo Venturi
image: https://x.scambi.org/images/2021/leo_jump.webp
tags: ['2022', 'Squilibrio']
keywords: ['coraggio','salto','inaugurazione','vita']
redirect_from: ['/inaugurazione-2022/']
---
Nel dimenarci giornalmente in questa realtà fenomenica del mondo, siamo sempre alla ricerca di *un qualcosa* che comunemente denominiamo equilibrio. Non sappiamo bene cosa sia, di che tipo di materia sia fatto o cosa ci insegni, ma di certo possiamo perfettamente constatare che è una sensazione molto presente nelle nostre vite, uno stato fisico o mentale che cambia da essere umano a essere umano di natura unica, indissolubile e estremamente complessa. E se per un attimo abbandonassimo questo continuo viaggio alla ricerca di una stasi apparentemente salvifica e tranquilla? <u>Se ci guardassimo negli occhi e condividessimo un o stimolo</u>, un'energia inesauribile come il nostro squilibrio?

Siamo in un periodo storico governato da un grande punto interrogativo che pesa sulle nostre teste, ma è proprio qui ed ora che ci sfida, dandoci l’opportunità di porci domande importanti per la nostra società, di osservare le persone che siamo e provare a costruire le persone che puntiamo ad essere. È quando perdiamo la strada e ci incamminiamo in sentieri tortuosi e contorti che si attivano i nostri istinti primordiali. La nostra creatività ci fa vivere e sentire emozioni e luoghi (metaforici o fisici) che non avremmo mai pensato di toccare o visitare. Ma in questo cammino, non siete solз.

Quello che tuttз insieme tenteremo di fare durante le giornate di festival è questo: guardare le nostre esistenze, La Pigna, l’Italia e il globo con una prospettiva diversa, decisamente squilibrata. Come su una fune in bilico tra due montagne (o una pigna che toccata dal vento sta per cadere al suolo) non sappiamo cosa succederà, ma siamo certз che quello che creeremo insieme sfidandoci e conoscendoci sarà incredibilmente unico, diverso e speciale. 

A voi, ai labbers e a tutte qle persone che parteciperanno in questi giorni agli eventi di Scambi 2022 auguriamo di **perdersi negli incontri** che nasceranno e di **ritrovarsi** nelle parole e **nelle emozioni** che speriamo vi abbracceranno e costituiranno la magia che invaderà questi luoghi.

Siate squilibristз e non abbiate paura di cadere, perché qualcuno di certo vi prenderà al volo e chissà cosa nascerà.
